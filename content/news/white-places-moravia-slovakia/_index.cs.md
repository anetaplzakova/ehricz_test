---
title: Konference „Bílá místa židovské Moravy a Slovenska“
layout: training
type: training
date: 2026-03-29
---

{{< intro >}}
Kulturně-vzdělávací instituce Malý Mehrin zve na historickou konferenci věnovanou moravsko-slovenským přesahům v rámci evropské židovské historie, která nabídne pohled na vzájemné vztahy, kulturní a náboženské vazby i různé dějinné události, jež po staletí formovaly židovské komunity na obou stranách hranice.
{{< /intro >}}

Konference se uskuteční **29. března 2026 v Brně, MUNI, [Komenského nám. 2](https://www.google.com/maps/place/%C4%8Cerven%C3%BD+kostel,+Komensk%C3%A9ho+n%C3%A1m.+2,+602+00+Brno-st%C5%99ed/@49.1976674,16.6007145,17z/data=!3m1!4b1!4m6!3m5!1s0x471294454cdfaff5:0xd53c8045d73237e3!8m2!3d49.1976639!4d16.6032894!16s%2Fg%2F1ywqff903?entry=ttu&g_ep=EgoyMDI1MTEzMC4wIKXMDSoASAFQAw%3D%3D), zasedací místnost Sira Rogera Scrutona č. 300.**

Příspěvky mohou být zaměřeny na dosavadní výzkum a pojmenování bílých míst například v těchto oblastech:

-   obchodní a rodinné vazby mezi moravskými a slovenskými židovskými obcemi;
-   pohyb rabínů, učenců a studentů mezi oběma regiony;
-   přeshraniční sňatky, rodiny a podnikání mezi Moravou a Slovenskem;
-   vliv moravských židovských obcí na náboženský život na Slovensku a naopak;
-   jazyková a kulturní identita židovských komunit;
-   útěky a ukrývání 1938–1945;
-   příběhy rodin rozdělených hranicí;
-   obnova židovských obcí po roce 1945 a 1989;
-   kulturní dědictví a společné projekty – synagogy, hřbitovy, muzea, vzdělávací aktivity, paměťová místa;
-   možnosti společného výzkumu a digitalizace židovského dědictví Moravy a Slovenska, role archivů a muzejních institucí na obou stranách hranice.

Setkání má být nejen příspěvkem k odborné debatě, ale také inspirací pro další přeshraniční výzkum, muzejní projekty a vzdělávací iniciativy propojující Moravu a Slovensko.

Návrhy příspěvků se stručnou anotací (do 300 slov) prosím zasílejte na adresu muzeum@malymehrin.cz **do 20. prosince 2025**. O jejich přijetí budete informováni koncem ledna společně se zveřejněním finálního programu.

Více informací zde: [Bílá místa židovské Moravy a Slovenska – konference – Malý Mehrin](https://malymehrin.cz/2025/10/24/bila-mista-zidovske-moravy-a-slovenska-konference/)

Záznam z letošní konference na YouTube: [Konference Bílá místa židovské Moravy a Vídně, ročník 2025](https://www.youtube.com/playlist?list=PLDi_xMczMkjx_PsY1jK2bfQ_ZcLkY6mbI)
