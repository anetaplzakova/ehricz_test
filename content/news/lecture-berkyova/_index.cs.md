---
title: "Přednáška Renaty Berkyové | Transgenerační trauma a současné podobny romské a sintské identity"
date: 2025-12-11T18:00:00+01:00
draft: false
---
Letošní cyklus přednáškového cyklu Židovského muzea v Praze a EHRI-CZ „Nové poznatky a prameny k dějinám holokaustu" uzavře přednáška romistky **Renaty Berkyové** _**Transgenerační trauma a současné podoby romské a sintské identity**_.

**Datum: 11. prosince 2025, 18.00**

**Místo konání: Auditorium OVK** – **3. patro, Maiselova 15, Praha 1**

Berkyová přiblíží témata druhé a třetí generace rodin přeživších Romů a Sintů, zkušenosti transgeneračního traumatu, úsilí o odškodnění či navrácení zabaveného majetku a o plné společenské a historické uznání genocidy Romů a Sintů. Nabídne také pohled na to, jak se tyto otázky promítají do současné identity, paměti a občanského aktivismu členů jednotlivých rodin.

**Renata Berkyová** je doktorandkou sociálních dějin na Filozofické fakultě Karlovy Univerzity, zároveň působí na Ústavu pro soudobé dějiny AV ČR. Věnuje se válečným a poválečným dějinám ve vztahu k Romům a Sintům, odškodňování, politice paměti a reprezentacím.

Vstupné: 60 Kč

Vstupenku lze zakoupit [zde](https://online.colosseum.eu/zidovske_muzeum/standard/Hall/Index/3946754/vfIZqrdTSgJO_sla_IV3Q8AEQg_rov__rov__xcodex_AGA1gFbU4wjn-zrkc0YBmu1kOt9bXYA0wURGNQ__?).
