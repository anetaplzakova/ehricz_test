---
title: 16. výroční konference Centra vizuální historie Malach
date: 2026-01-13
---

Vážení badatelé a příznivci Centra vizuální historie Malach,

přijměte prosím naše pozvání na 16. výroční konferenci našeho centra. Konference proběhne v **pondělí 26. ledna 2026 od 9.30 v budově MFF UK na Malostranském náměstí 25, v místnosti S9**.

Vystoupí na ní přední odborníci z výzkumných a kulturních institucí, které spolupracují s naším Centrem a Univerzitou Karlovou, tentokrát například z projektu [Horizon Europe MEMORISE](https://memorise.sdu.dk/about-memorise/), nebo [Archivu Fortunoff Yaleovy univerzity](https://fortunoff.library.yale.edu/). Hosté odprezentují výsledky své badatelské činnosti a podělí se o zkušenosti z praxe, včetně zpracování audiovizuálních nahrávek či pedagogické činnosti.

Program doprovází vyhlášení vítězů a výstava vybraných prací z komiksové soutěže, kterou CVHM pořádá již čtrnáctým rokem.

Dovolujeme si upozornit, že konference proběhne v anglickém a českém jazyce – zajištěno bude simultánní tlumočení přes automatické titulky.

Podrobný program v angličtině stahujte [zde](/files/Malach_konference_2026_program_en.docx.pdf).

V případě Vašeho zájmu si dovolujeme požádat o potvrzení účasti na emailu centra: *malach@ufal.mff.cuni.cz*

---

*CVH Malach umožňuje místní přístup k rozsáhlým digitálním archivům, které souhrnně obsahují přes 65 000 audiovizuálních nahrávek rozhovorů pokrývajících dějiny celého 20. století a jsou využívány badateli, pedagogy i studenty v mnoha vědních disciplínách. Kromě archivu Nadace šoa Univerzity Jižní Kalifornie je v CVH Malach dostupný Fortunoffův videoarchiv svědectví holocaustu Yaleovy univerzity a řada dalších. Od roku 2022 CVH Malach poskytuje infrastrukturu a služby pro projekt University Partnership mezi Univerzitou Karlovou a Claims Conference.*