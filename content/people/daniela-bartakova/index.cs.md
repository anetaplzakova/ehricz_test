---
title: "Daniela Bartáková"
---
Daniela Bartáková vystudovala Dějiny a kulturu Židů a následně doktorský program České dějiny na Filozofické fakultě Univerzity Palackého v Olomouci. Absolvovala také magisterský program Nationalism Studies na Central European University v Budapešti.

V minulosti spolupracovala mimo jiné s Ústavem pro soudobé dějiny a Sociologickým ústavem AV ČR, Židovským muzeem v Praze, Multikulturním centrem Praha a CET Academic Programs, kde vyučuje kurz zaměřený na moderní dějiny Židů ve střední Evropě.

Působila jako vědecká pracovnice Masarykova ústavu a Archivu AV ČR, kde se podílela na výzkumných projektech „Integrace a segregace v prostoru města" (TA ČR), „VISITIS - Prague City Tourism" (ESF) a „Felix Weltsch, Jindřich Kohn a intelektuální dějiny meziválečného Československa" (GA ČR). Od roku 2024 pracuje na projektu „European Holocaust Research Infrastructure - EHRI-CZ", který je součástí výzkumné infrastruktury LINDAT/CLARIAH-CZ (MŠMT).
