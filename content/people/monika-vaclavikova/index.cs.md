---
title: "Mgr. Monika Václavíková"
image: "/images/people/monika-vaclavikova.jpg"
---
Mgr. Monika Václavíková (*1972, roz. Sedláková) je odbornou archivářkou v Národním archivu v Praze. V roce 1998 absolvovala Filozoficko-přírodovědeckou fakultu Slezské univerzity v Opavě, obor historie. Jejím hlavním zájmem jsou dějiny českých zemí za nacistické okupace se zaměřením na okupační správu a židovský holocaust.

V Národním archivu se specializuje na archivní fondy německých okupačních úřadů v Protektorátu Čechy a Morava. Zpracovala dokumenty Karla Hermanna Franka pocházející z činnosti jeho úřadů v protektorátu. Věnuje se úředním i badatelským rešerším ve výše uvedených fondech, které se týkají mj. pronásledování Židů v letech 1939-1945, včetně arizace jejich majetku, a také poválečné restituce.

V minulosti spolupracovala na projektu Národního archivu podporovaném německou nadací EVZ _Nucená práce českého obyvatelstva Protektorátu Čechy a Morava v období nacistické okupace,_ jehož výsledkem byla kritická edice dokumentů k pracovnímu nasazení Čechů v Říši. Aktuálně se podílí na projektu _Nacistická okupační správa v Protektorátu Čechy a Morava a její představitelé_ zabývajícím se nejvyššími úředníky Úřadu říšského protektora v Čechách a na Moravě a Německého státního ministerstva pro Čechy a Moravu, jakož i jednotlivými oberlandráty.

Od roku 2023, kdy se Národní archiv stal partnerskou institucí českého národního uzlu Evropské infrastruktury pro výzkum holocaustu (EHRI), koordinuje projekt MŠMT _LINDAT/CLARIAH-CZ - Digitální výzkumná infrastruktura pro jazykové technologie, umění a humanitní vědy,_ se zaměřením na EHRI.
