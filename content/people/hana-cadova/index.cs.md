---
title: "Hana Čadová"
---
Hana Čadová se po absolvování magisterského studia na Filozofické fakultě Univerzity Karlovy (2006-2011, katedry Pomocných věd historických a archivního studia), které zakončila s vyznamenáním, začala věnovat archivní práci, která ji provází celou profesní dráhu.

Již během studia pracovala jako archivářka na FF UK. Od srpna 2008 působí jako archivářka na Židovské obci v Praze, kde se věnuje předarchivní péči (přebírání, ukládání a příprava výběru dokumentů) a badatelským dotazům. V letech 2013-2014 pro ŽOP připravovala podklady dle zákona č. 428/2012 Sb. o majetkovém vyrovnání s církvemi. Od června 2023 vede celé středisko, kromě odborné archivní činnosti má na starosti i jeho administrativní chod, tedy rozpočet a personální záležitosti.

Od srpna 2022 pracuje i v Institutu Terezínské iniciativy, kde koordinuje digitalizační práce v archivech. Současně zodpovídá za grantové projekty pro výzkum (např. Česko-německý fond budoucnosti, Nadační fond obětí holocaustu, LINDAT/CLARIAH-CZ) a zajišťuje administrativní chod kanceláře ITI.

Dlouhodobě se věnuje práci s historickými dokumenty a má zkušenosti s archivní praxí, digitalizací, administrativní agendou a projektovým řízením v oblasti neziskového a paměťového sektoru.
