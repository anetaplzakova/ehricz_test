---
title: "Kde líšky dávajú dobrú noc. Kresťanský nacionalizmus a holokaust na Slovensku | Přednáška Hany Kubátové"
layout: training
type: training
date: 2025-11-24
---

{{< intro >}}
Historička Hana Kubátová představí svou knihu _Kde líšky dávajú dobrú noc. Kresťanský nacionalizmus a holokaust na Slovensku_, která ukazuje, jak se formování slovenského národního státu během druhé světové války propojilo s kolektivní zradou a genocidou.
{{< /intro >}}

**Datum: 24. 11. 2025, 18.00–19.30**

**Místo konání: Maiselova synagoga, Maiselova 10, Praha 1**

Autorka dokládá, že holokaust na Slovensku nebyl jen důsledkem vnuceného diktátu nacistického Německa, ale procesem, na němž se aktivně podíleli samotní Slováci – politické a církevní elity, lokální úředníci i běžní občané.

**Hana Kubátová** působí na Institutu politologických studií. Absolvovala dlouhodobé výzkumné pobyty na Tel Avivské univerzitě v Izraeli, na Univerzitě Heinricha Heineho v Německu a v Center for Advanced Holocaust Studies, United States Holocaust Memorial Museum ve Washingtonu, D.C., USA nebo na Institutu pro pokročilá studia při Středoevropské univerzitě v Budapešti. Je autorkou dalších dvou monografií: Nepokradeš! Nálady a postoje slovenské společnosti k židovské otázce, 1938–1945 (Academia, 2013) a The Jew in Czech and Slovak Imagination, 1938–89: Antisemitism, the Holocaust, and Zionism (Brill, 2018; spoluautor Jan Láníček). Je také spolueditorkou tří sborníků.

Přednáška je součástí cyklu přednášek „Nové poznatky a prameny k dějinám holokaustu“, které pořádá EHRI-CZ společné s Židovským muzeem v Praze u příležitosti 80. výročí od konce druhé světové války. 

Vstupné: 60 Kč, vstupenky v prodeji [ZDE](https://online.colosseum.eu/zidovske_muzeum/standard/Hall/Index/3890568/Ydzp2lK3f_plu_43seJ6XiLN1Q_rov__rov__xcodex_AGA1gFbU4whCdGr2wcjK9b_com_vBUGDWMvgXUNwog__?)
