---
title: Přednáška EHRI-CZ ꟾ Dokumentační akce v Praze (EHRI online edice)
layout: training
type: training
date: 2025-02-05
---

{{< intro >}}
Pozvánka na cyklus přednášek EHRI-CZ a ŽMP „Nové poznatky a prameny k dějinám holokaustu“ 
{{< /intro >}}

{{< figure src="../../images/workshops/lecture-sedlicka/spolupracovníci_DA_1946_A.png" class="fig-float fig-right" caption="Pracovníci Dokumentační akce v Praze, 1946. Zleva: Zeev Schek, Edita Saxlová, Robert Weinberger, Harald Tressler (stojící), Berta Gerzonová, Ruth Bondy, Jiří Lauscher. Fotka byla uveřejněna se svolením Rachel Shek." >}}

##### Datum: 12. února 2025, 18h

##### Místo konání: Auditorium OVK - 3. patro, Maiselova 15, Praha 1

Při příležitosti připomínky 80. výročí konce druhé světové války připravilo Židovské muzeum v Praze ve spolupráci s Českým uzlem Evropské výzkumné infrastruktury pro výzkum holokaustu (EHRI-CZ) cyklus přednášek s názvem Nové poznatky a prameny k dějinám holokaustu. První příspěvek s názvem Dokumentační akce v Praze zahájí historička **Mgr. Magdalena Sedlická, Ph.D.** (Masarykův ústav a Archiv AV ČR, EHRI-CZ). 

Prezentace se zaměří na digitální edici svědectví přeživších šoa, která byla shromážděna v rámci tzv. Dokumentační akce v Praze, jednoho z nejranějších projektů, jenž se zaměřoval na sběr autentických dokumentů a dokladů o šoa, primárně z území Protektorátu Čechy a Morava. Edice vznikla v rámci projektu Evropská infrastruktura pro výzkum holokaustu (EHRI), jehož platforma umožňuje nový způsob prezentace digitálního archivního obsahu. EHRI digitální edice se zaměřují na anotované texty doplněné mimo jiné o skeny dokumentů a interaktivní mapy.
