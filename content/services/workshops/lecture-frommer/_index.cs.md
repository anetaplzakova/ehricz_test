---
title: Daleko od Prahy. Holokaust na Moravě ꟾ Přednáška Benjamina Frommera
layout: training
type: training
date: 2025-09-01
---

**Datum: 30. září 2025 v 19.00**

**Místo konání: Maiselova synagoga, Maiselova 10, Praha 1**

V rámci debaty o holokaustu na území Protektorátu Čechy a Morava bývá pozornost věnována zejména osudu židovské komunity v Praze. Méně známý je však příběh moravských Židů, kteří čelili krutému pronásledování a útlaku už v počátcích nacistické okupace. Přednáška amerického historika Benjamina Frommera přiblíží specifický vývoj na Moravě a nabídne srovnání s děním v Čechách. 

Přednáška je součástí cyklu „Nové poznatky a prameny k dějinám holokaustu“, kterou pořádá Židovské muzeum v Praze ve spolupráci s EHRI-CZ u příležitosti 80. výročí konce 2. světové války. 

Akce proběhne v angličtině se simultánním tlumočením do češtiny. Večer bude moderovat historička Magdalena Sedlická z Masarykova ústavu a Archivu AV ČR. 

Vstupné 60 Kč.
