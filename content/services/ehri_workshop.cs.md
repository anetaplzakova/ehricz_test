---
title: Databáze pronásledovaných - nové perspektivy výzkumu, vzdělávání a připomínky holokaustu
layout: training
type: training
date: 2024-06-09
---

{{< intro >}}
Seminář českého uzlu Evropské infrastruktury pro výzkum holokaustu (EHRI)
{{< /intro >}}

{{< figure src="../../images/memogis.PNG" class="fig-float fig-right" caption="Přejít do [aplikace MemoGIS Praha...](https://ehri.cz/memogis/praha)" >}}

## Co je cílem semináře?

Cílem semináře je zhodnocení stavu a kritická reflexe dokumentace jmen a osudů lidí, kteří byli pronásledováni v době holokaustu v českých zemích a ve středovýchodní Evropě. Setkání je součástí dlouhodobé snahy českého uzlu EHRI o promýšlení priorit a nových přístupů k databázím historických aktérů.

Zachování identity a dokumentace osudů pronásledovaných bylo již od počátku jedním z pilířů připomínání a výzkumu o holokaustu. Sběr informací začal tajně během druhé světové války a pokračoval po osvobození, kdy se přeživší navraceli z koncentračních táborů nebo z emigrace. Výsledkem této dokumentace byl mj. také unikátní památník v Pinkasově synagoze (součást Židovského muzea v Praze). Od 90. let probíhaly intenzivní práce na přípravě Terezínských pamětních knih a na databázích pronásledovaných, z nichž některé byly zpřístupněny online. Vytváření těchto dat bylo a zůstává součástí transnacionální spolupráce. Výsledkem jsou rozsáhlé a unikátní datové sady týkající se historických aktérů.

Rozšiřování a doplňování těchto datových zdrojů je však zároveň podnětem pro kritickou diskusi o jejich dalším rozvoji a využití, a to v širším kontextu výzkumu o holokaustu, genocidách, nucené migraci a dalších tématech. Digitální obrat v historiografii, nové metody digitálních humanitních věd a revoluce spojená s umělou inteligencí přinášejí nové možnosti, jinou heuristiku a složitější etické otázky.

### V rámci semináře se budeme věnovat mj. následujícím tématům:

<li>Nové prameny a reflexe mezer v dokumentaci.</li>
<li>Transnacionální spolupráce a propojování pramenů (mj. Arolsen Archives, spolupráce národních uzlů EHRI).</li>
<li>Nové výzkumné otázky umožněné rozsáhlými datovými sadami.</li>
<li>Digitální přístupy a nástroje, kvantitativní analýza, umělá intelligence.</li>
<li>Etické aspekty sběru a zpřístupňování historických osobních dat v praxi.</li>
<li>Standardizace, unikátní identifátory, propojování a zpřístupňování.</li>

Součástí semináře bude také představení služeb EHRI na evropské i české úrovni a seznámení s databází Arolsen Archives, včetně možnosti praktického vyzkoušení. Přihlášky k účasti (s příspěvkem I bez něj) lze posílat na ehri@mua.cas.cz <b>do 15. října 2024.</b>

Český uzel EHRI je součástí velké výzkumné infrastruktury LINDAT/CLARIAH-CZ, která je podporována Ministerstvem školství, mládeže a tělovýchovy České republiky.
