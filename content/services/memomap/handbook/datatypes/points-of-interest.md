---
title: Body zájmu
layout: single
type: handbook
---

<div style="max-width: 40%;">
  {{< figure src="../../images/pois.png" class="fig-float fig-left" >}}
</div>

{{< intro >}}

Vrstva **Body zájmu** zahrnuje místa, která jsou důležitá pro pochopení života místní židovské komunity, ale nejsou nutně přímo spojena s jednou konkrétní osobou. Patří sem například synagogy, modlitebny, školy, hřbitovy, ale také místa spojená s každodenním životem – obchody, dílny či další provozovny.

Body zájmu doplňují MemoMapu o širší prostorový kontext. Ukazují, kde se odehrával náboženský, společenský a pracovní život místních židovských obyvatel. V mapě se zobrazují jako samostatná vrstva, kterou si uživatel může podle potřeby zapnout nebo vypnout.
{{< /intro >}}

<div style="margin-top: 4rem;"></div>

## Jaké údaje o bodech zájmu evidujeme:

U bodů zájmu evidujeme především název a popis místa. Cílem je, aby uživatel při pohledu na mapu snadno pochopil, o jaké místo se jedná a proč je pro MemoMapu důležité. Struktura je zjednodušená, aby se s ní dalo snadno pracovat i při omezeném množství informací.

### 1. Základní identifikace

- **Název**  
  Základní název bodu zájmu tak, jak se má zobrazit v aplikaci (např. „Synagoga“, „Židovský hřbitov“, „Obchod rodiny Adlerovy“).


### 2. Popis místa

- **Popis**  
  Volný text, který se zobrazuje v detailu bodu zájmu v MemoMapě. Může obsahovat stručný přehled historie místa, způsobu jeho využití, případně zajímavosti, které pomohou uživateli pochopit význam místa.

<div style="margin-top: 4rem;"></div>

## Vztahy k dalším typům dat v MemoMapě:

Stejně jako u ostatních typů dat platí, že body zájmu samy o sobě nestačí – na mapě se objeví až ve chvíli, kdy je propojíme s konkrétním místem. Ideální je také propojení s fotografiemi či jinými médii, pokud jsou k dispozici.

U bodů zájmu pracujeme s těmito vazbami:

### 1. Vztah k místům

Aby se mohl v mapě zobrazit na správné pozici, je každý bod zájmu je spojený s konkrétním **místem**, k němuž se váže. 

Bez této vazby by se bod zájmu v mapě neobjevil vůbec – místo je proto pro zobrazení bodu zájmu nezbytné.

### 2. Vztah k dokumentům, fotografiím a dalším médiím

K bodu zájmu lze připojit dokumenty, fotografie a další média, například:

- historické fotografie objektu,  
- současné fotografie objektu nebo místa, na němž objekt v minulosti stál,  
- skeny plánů nebo jiných archivních dokumentů.

V mapové aplikaci se tyto materiály zobrazují v detailu bodu zájmu a umožňují uživatelům podívat se na bod zájmu „zblízka“ – jak vypadal v minulosti nebo jak vypadá dnes.

### 3. Vztah k příběhovým mapám

Bod zájmu může být součástí tzv. **příběhové mapy**.  

V takovém případě představuje jednu ze zastávek tematické trasy/příběhové mapy.