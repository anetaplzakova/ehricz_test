---
title: Příběhové mapy
layout: single
type: handbook
---

<div style="max-width: 45%;">
  {{< figure src="../../images/story-maps.png" class="fig-float fig-left" >}}
</div>

{{< intro >}}

**Příběhové mapy** umožňují vyprávět ucelené příběhy formou trasy vedené mapou. Může jít o krátké příběhy zahrnující několik míst v jednom městě, stejně jako rozsáhlé životní příběhy osob vedoucí z rodného města, přes místa uvěznění, až na druhou stranu světa po válce. Nejedná se o vrstvu jednotlivých bodů, ale o **řadu na sebe navazujících zastávek**, které společně tvoří vyprávění. Každá zastávka obsahuje určitý úsek příběhu a zároveň je spojena s konkrétním místem v mapě.

{{< /intro >}}

<div style="margin-top: 4rem;"></div>

Příběhové mapy jsou ideální pro zpracování bohatých individuálních příběhů osob – série zastávek může zahrnout obrovské množství informací, které vizualizují trajektorii konkrétního člověka od dětství, studia, předválečného období, přes události spojené s deportacemi až do poválečného období.

Uživatel může zastávky procházet v určeném pořadí, číst texty, prohlížet fotografie a připojená média a sledovat příběh přímo v mapě.

<div style="margin-top: 4rem;"></div>

## Jaké údaje se u příběhové mapy evidují:

### 1. Údaje o příběhové mapě jako celku

- **Název příběhové mapy**  
  Stručný a jasný název celého příběhu, např. „Příběh Anny Adlerové“.

- **Popis příběhové mapy**  
  Stručné doplňující informace o příběhu, např. čeho se příběh týká, kdo ho zpracoval apod.
  
- **Zastávky**
  Jednotlivé části příběhu, každá spojená s konkrétním místem na mapě. Pro každou zastávku se zvlášť vyplňují údaje níže.

### 2. Údaje o jednotlivých zastávkách příběhové mapy

- **Pořadí zastávky**
  Každá zastávka má určené své jasné pořadí, aby příběh na mapě plynul chronologicky. Pořadí je klíčové pro správné zobrazení v aplikaci.

- **Název zastávky**
  Dílčí název jedné kapitoly příběhu, např. „Dětství v Pacově“.

- **Datace**
  Údaj o tom,do kterého obdob kapitola příběhu spadá, např. „1920-léto 1925“.

- **Popis zastávky**
  Samotná kapitola příběhu. Typicky obsahuje: co se v daném období odehrávalo, kde osoba žila nebo pracovala, historické okolnosti, klíčové události.

<div style="margin-top: 4rem;"></div>


## Vztah k dalším typům dat v MemoMapě:

### 1. Vztah zastávek k místům

Každá **zastávka** příbehové mapy se váže na místa. K zastávce se může vztahovat:

- **jeden konkrétní bod** - v případě, že daný člověk zůstává na místě, např. zastávka/kapitola „Dětství v Pacově“ bude připojena k jedinému místu, tedy Pacovu,
- **trajektorie** - v případě, že se osoba v rámci zastávky/kapitoly pohybuje (typickým příkladem je deportace nebo uvěznění), zobrazujeme pohyb jako trajektorii z výchozího do kocového bodu s libovolným počtem "mezibodů",
- **libovolný počet kontextových bodů** - jako kontextový bod zanášíme všechna ostatní místa, která se v rámci zastávky/kapitoly zmiňují (např. pokud v rámci kapitoly zmíníme, že konkrétní příbuzný osoby byl v té době již v Terezíně, můžeme Terezín na mapě zobrazit jako kontextovou lokaci).


Vztah k místu je povinný. Bez této vazby se zastávka na příběhové mapě nezobrazí.

### 2. Vztah zastávek k dokumentům, fotografiím a dalším médiím

Ke každé zastávce/kapitole je možné doplnit libovolný počet relevantních médií.

### 3. Vztah příběhové mapy k osobám

Samotnou příběhovou mapu je nutné propojit s osobou, které se týká, abychom informaci o existující příběhové mapě mohli zobrazit v záznamu osoby v MemoMapě.

