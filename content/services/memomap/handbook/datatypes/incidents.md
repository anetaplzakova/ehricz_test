---
title: Incidenty
layout: single
type: handbook
---

<div style="max-width: 42%;">
  {{< figure src="../../images/incidents.png" class="fig-float fig-left" >}}
</div>

{{< intro >}}

Vrstva **Incidenty** zachycuje konkrétní historické události spojené s perzekucí místních židovských obyvatel. Jde o místa, kde došlo například k **zadržení** či **zatčení**, **domovní prohlídce**, **konfiskaci majetku** či jiné klíčové události, která měla zásadní dopad na život určité osoby nebo rodiny.

Incidenty dokreslují každodenní realitu protižidovských opatření v době nacistické perzekuce v dáném městě/obci.
{{< /intro >}}

<div style="margin-top: 4rem;"></div>

## Jaké údaje o incidentech evidujeme:

Datová struktura incidentů je jednoduchá a soustředí se na to nejdůležitější — **co se stalo, kde a kdy**.

### 1. Základní identifikace

- **Název**  
  Krátký, srozumitelný název incidentu (např. „Zatčení Anny Kohnové“, „Domovní prohlídka u rodiny Adlerovy“).  
  Název má uživateli umožnit rychle porozumět, o jaký typ události se jedná a koho se týká.

### 2. Popis události

- **Popis**  
  Volný text, který přibližuje okolnosti incidentu:  
  - co se stalo,  
  - kdo byli aktéři incidentu,  
  - jaké měly události následky,  
  - jak o nich víme (např. policejní spisy, výpovědi pamětníků).  

Popis je určený pro zobrazení v mapě a měl by být co nejkonkrétnější, ale současně založený na ověřených zdrojích.

### 3. Datum události

- **Datum**  
  Uvádíme datum tak, jak je známo ze zdrojů. V případě, že neznáme celé datum, zapisujeme datum přibližné (např. „léto 1941“, „konec roku 1940“).

<div style="margin-top: 4rem;"></div>

## Vztahy k dalším typům dat v MemoMapě:

Aby incident dával smysl, musí být propojen s místem, osobami a případnými médii. Teprve tyto vazby dovolují zasadit událost do prostoru i příběhu.

### 1. Vztah k místům

Každý incident se váže na **konkrétní místo**, kde k incidentu došlo:  
- dům,  
- ulice,
- náměstí,  
- nebo jiné přesně lokalizovatelné místo.

Tato vazba je nezbytná — bez ní se incident v mapě nezobrazí.

### 2. Vztah k osobám

Incident může být spojen s **jednou nebo více osobami**, které byly přímými účastníky nebo oběťmi události.

Typické příklady:

- osoba byla **zatčena** na konkrétním místě,  
- policie provedla **domovní prohlídku** u konkrétní rodiny.

### 3. Vztah k dokumentům a fotografiím

Incident může mít připojené:

- policejní dokumenty,  
- případně další archivní materiály, 
- výjimečně také fotografie.

Tato média se zobrazují v detailu incidentu a rozšiřují jeho příběh o primární zdroje.
