---
title: Média
layout: single
type: handbook
---

<div style="max-width: 50%;">
  {{< figure src="../../images/media.png" class="fig-float fig-left" >}}
</div>

{{< intro >}}

**Média** zahrnují všechny digitální soubory, které doplňují informace o osobách, místech, událostech nebo příbězích. Nejde pouze o fotografie – médii mohou být také dokumenty, zvukové záznamy, videozáznamy nebo jakýkoli jiný digitální soubor, který rozšiřuje informace v MemoMapě.

Média nejsou samostatně zobrazovanou vrstvou v mapě. Zobrazují se **uvnitř detailů jednotlivých datových typů** (osob, bodů zájmu, míst paměti, incidentů, událostí, zastávek příběhových map). Média tak představují důležitý nástroj, jak mapu obohatit o skutečné historické prameny a další materiály. 
{{< /intro >}}

<div style="margin-top: 4rem;"></div>

Díky připojeným médiím si uživatel může prohlédnout napřílad:

- fotografii konkrétní osoby nebo rodiny,  
- úřední dokument z archivu,  
- video z pietní akce,  
- historickou pohlednici domu,  
- plán synagogy.

Média nemusí být pouze vizuální, MemoMapa umí zpracovat také čistě zvukovou stopu, např.:

- podcast,  
- zvukový záznam svědectví.

<div style="margin-top: 4rem;"></div>


## Jaké údaje o médiích evidujeme

### 1. Základní identifikace

- **Typ média**  
  Tvůrce MemoMapy vybírá typ z předem vytvořeného seznamu vytvořeného zjednodušením mezinárodní typologie Dublin Core, tedy:
  - **Obrázek** – fotografie, skeny, obrázky  
  (např. portréty osob, snímky domů)
  - **Text** – textové dokumenty  
  (např. úřední spisy, dopisy, seznamy)
  - **Zvuk** – zvukové záznamy  
  (např. úryvky vzpomínek, podcasty)
  - **Video** – videozáznamy  
  (např. záznam z pietní akce, krátká reportáž)

- **Název**  
  Krátké jednoznačné pojmenování souboru, např.: „Svatební fotografie Josefa a Anny Adlerových“, „Pietní akt 2022“.

### 2. Popis média

- **Popis**  
  Volný text určený k zobrazení v aplikaci. Může obsahovat jakékoli doplňující informace důležité pro uživatele. 
  Popis je důležitý zejména v případě rodinných fotografií, kde upřesňuje kdo a kde se na fotografii nachází (např. „Josef Adler vlevo vzadu, Anna Adlerová uprostřed vpředu.“)

### 3. Datum vzniku média

- **Datum vzniku (textový údaj)**  
  Nepoužíváme strukturovaný formát, protože u historických fotografií a dokumentů často neznáme přesné datum jejich vzniku.  
  Typické hodnoty: „cca 1930“, „léto 1941“, „po roce 1945“.


### 4. Vlastník

- **Vlastník originálu**  
  Tato informace je zásadní pro určení autorských práv. Vlastníkem originálního dokumentu může být archiv, muzeum, spolek nebo konkrétní osoba.  
  Např.: „Archiv města Říčany“, „Soukromá sbírka rodiny Novákových“.


<div style="margin-top: 4rem;"></div>

## Vztahy k dalším typům dat

Média **doplňují jiná data** a jsou tedy propojena s dalšími datovými typy MemoMapy. Bez tohoto propojení se média u konkrétních položek (např. osoby nebo místa paměti) nezobrazí.

### 1. Vztah k místům

- Vztah k místu využíváme pro označení **místa vzniku** média (dokumentu/fotografie). Pokud je místo vzniku neznámé, pole zůstává prázdné.

### 2. Vztah k osobám

Média mohou zachycovat konkrétní osoby, např. portrétní fotografie, rodinné fotografie, úřední dokumenty konkrétní osoby. Pokud se médium (např. rodinná fotografie) vztahují k více osobám, vytvoříme vztah pro každou z nich. 

### 3. Vztah  bodům zájmu

K bodům zájmu připojujeme historické i současné fotografie daných objektů, plány budov apod.

### 4. Vztah k místům paměti

K pamětním místům připojujeme fotografie objektů či fotografie z jejich instalace, apod.

### 4. Vztah k incidentům

Policejní dokumenty, dobové zprávy, archivní spisy týkající se incidentu.

### 5. Vztah k událostem

Fotografie z pietních akcí, videa, zvukové záznamy, letáky, pozvánky, plakáty ad.

### 6. Vztah k příběhovým mapám

Média obohacující jednotlivé zastávky příběhových map.


