---
title: Vytvořte vlastní MemoMapu | Uživatelská příručka
layout: single
type: handbook
---

{{< intro >}}
{{< figure src="/images/intro.jpg" class="fig-float fig-right" alt="Ukázka MemoMapy" >}}
Od svého uveřejnění v roce 2021 se MemoMapa těší velkému ohlasu uživatelů. Často se na nás obracejí školy, muzea, místní iniciativy i jednotlivci s dotazem, jak mohou vytvořit vlastní MemoMapu a zapojit do projektu své město či obec. Tato příručka vznikla jako srozumitelný průvodce celým procesem – od prvního nápadu až po naplnění databáze. Je určena všem, kteří chtějí uchovávat a sdílet místní historii prostřednictvím mapy, ať už pracují sami, nebo v menším týmu.

Žádná MemoMapa není úplně stejná a její obsah se může pro každé místo lišit – někde se více zaměřujeme na příběhy lidí, jinde na reflexi v současnosti prostřednictvím pamětních míst nebo připomínkových událostí. Rozdílná bývá také dostupnost zdrojů dat. Každý projekt má své specifické potřeby, a právě proto probíhá tvorba MemoMapy vždy ve spolupráci s naším týmem v MÚA. Společně s vámi navrhneme vhodnou strukturu dat, konzultujeme postup a pomáháme řešit veškeré nejasnosti.

V této příručce se dozvíte, jak vytvářet a průběžně spravovat data a jak celý proces spolupráce s MÚA probíhá. Krok za krokem vám ukážeme, jak sbírat, zapisovat a kontrolovat informace, které tvoří základ MemoMapy. Veškerou technickou stránku – vytvoření mapy i její provoz – zajišťuje MÚA, takže se vy můžete soustředit pouze na obsah.

Text příručky je psaný tak, aby byl snadno srozumitelný netechnickým uživatelům, a zároveň dostatečně podrobný pro pečlivou práci s historickými daty.
{{< /intro >}}

<div style="margin-top: 4rem;"></div>

## Co je MemoMapa

<div style="max-width: 76%;">
  {{< figure src="/images/vrstvy.jpg" class="fig-float fig-left" >}}
</div>

MemoMapa je interaktivní webová mapová aplikace, která umožňuje studovat historii holokaustu skrze prostor. Uživatelé mohou procházet jednotlivé domy, ulice a objevovat příběhy lidí, kteří v daném městě žili. Aplikace funguje podobně jako jiné běžně používané mapové služby, ale zaměřuje se na historická data.

Každá MemoMapa má několik základních prvků – značek (body, linie či plochy) na mapě, které reprezentují domy, body zájmu, místa paměti nebo události. Po kliknutí na konkrétní prvek se otevře detail s informacemi, včetně fotografií, dokumentů či archivních materiálů. Jednotlivé typy informací jsou v aplikaci uspořádány do tzv. vrstev, které lze libovolně zapínat a vypínat a obsah mapy tak přizpůsobit tomu, co uživatele nejvíce zajímá.

Základem každého projektu jsou vždy informace o místních židovských obyvatelích – o tom, kde bydleli a jaké byly jejich životní osudy. Okolo tohoto jádra pak každé město přidává další prvky podle svých možností a zájmu: pamětní místa, připomínkové akce, body zájmu, lokální historické události apod.

S MemoMapou se pracuje podobně jako s jinou mapovou aplikací: lze ji přibližovat, posouvat, zapínat a vypínat vrstvy, filtrovat body na mapě podle typu a vyhledávat podle jmen, názvů nebo adres. Díky tomu mohou uživatelé rychle najít konkrétní osobu, místo nebo téma a zároveň objevovat širší souvislosti přímo na mapě.

<div style="margin-top: 2rem;"></div>

## Pro koho je tato příručka

Tato příručka je určena všem, kdo chtějí vytvořit vlastní MemoMapu. Může s ní pracovat jednotlivec, malá pracovní skupina, školní třída vedená učitelem, muzeum, knihovna, spolek nebo jakákoli místní iniciativa. Není nutné mít technické vzdělání ani zkušenosti s mapami či databázemi – hlavní je zájem o místní historii a chuť pečlivě pracovat s informacemi.

Příručka vás krok za krokem provede tím, jak připravit data pro MemoMapu, jak je zpracovat do databáze a jak probíhá spolupráce s týmem MÚA. Je psaná tak, aby byla snadno použitelná pro uživatele bez technického zázemí, ale zároveň poskytovala dostatek detailů pro ty, kteří chtějí svou práci strukturovat systematicky.

Každý projekt je jiný, ale základní principy zůstávají stejné. Cílem této příručky je pomoci vám zorientovat se v celém procesu a umožnit vám pracovat samostatně i v rámci menšího týmu – ať už připravujete krátkodobý školní projekt, nebo dlouhodobou dokumentaci historie vašeho města.

<div style="margin-top: 2rem;"></div>

## Jak probíhá spolupráce s MÚA
Tvorba MemoMapy je společný proces, na kterém pracujete vy nebo váš tým spolu s Masarykovým ústavem a Archivem AV ČR (MÚA). Každý projekt začíná úvodní konzultací, během níž společně vyjasníme, jaký typ MemoMapy chcete vytvořit, jaký je rozsah projektu a jaká data máte k dispozici. Na základě těchto informací navrhneme vhodný postup i základní strukturu databáze, která bude pro váš projekt nejvhodnější.

Po domluvě pro vás vytvoříme jednoduché pracovní prostředí, do kterého budete vkládat svá data. V průběhu práce jsme vám stále k dispozici – můžete se na nás kdykoli obrátit s dotazem, nejasností nebo prosbou o radu. Průběžně také sledujeme kvalitu zadávaných dat, upozorňujeme na případné nesrovnalosti a doporučujeme vhodné postupy.

Vaší hlavní rolí je sbírat informace z dostupných zdrojů, vytvářet jednotlivé záznamy a průběžně aktualizovat detaily. Nemusíte se starat o technické pozadí projektu, mapové podklady ani vizualizaci dat. Technickou stránku – převod dat do mapové aplikace, přípravu, zveřejnění i provoz aplikace – zajišťuje náš tým.

Spolupráce pokračuje i po dokončení prvotního naplnění databáze daty. Data společně zkontrolujeme a připravíme testovací verzi mapy. Aplikaci budeme v průběhu tvorby společně testovat a na základě vaší zpětné vazby zajistíme vhodné změny a úpravy tak, abychom s výsledkem byli všichni spokojení.

Nakonec zajistíme finální zveřejnění MemoMapy. I po spuštění zůstaneme nadále v kontaktu a budeme k dispozici, pokud narazíte na nové informace, budete chtít data doplnit nebo opravit, nebo se rozhodnete do mapy přidat další vrstvy.

Pokud o vytvoření MemoMapy uvažujete, neváhejte nás kontaktovat. Rádi s vámi projdeme možnosti a zodpovíme vaše dotazy. Napsat nám můžete na **ehri@mua.cas.cz**.

<div style="margin-top: 2rem;"></div>

## Co potřebujete / nepotřebujete znát

**O technickou stránku se staráme my. Vy připravujete obsah.**  
Cílem MemoMapy je co nejvíce zjednodušit práci s daty tak, aby se do projektu mohli zapojit i ti, kteří nemají technické vzdělání nebo zkušenosti s mapovými aplikacemi.

### Co potřebujete znát nebo umět
- základní orientaci v práci s počítačem (práce s textovým editorem, práce v prohlížeči, vyhledávání informací),
- schopnost pracovat s různými informačními zdroji (texty, dokumenty, obrazové informace, historické materiály),
- schopnost pracovat samostatně nebo v menším týmu,
- chuť věnovat projektu čas a postupovat systematicky.

### Co naopak znát nemusíte
- programovat nebo pracovat s databázemi,
- pracovat s GIS nástroji,
- rozumět webovým technologiím,
- instalovat speciální software – vše probíhá online v jednoduchém prostředí.

Vaším úkolem je shromáždit údaje, které chcete v MemoMapě zobrazit, a pečlivě je zpracovat. O technickou část, strukturu databáze, mapové vrstvy i samotné zveřejnění aplikace se stará tým MÚA. Díky tomu se můžete plně soustředit na obsah a příběh vašeho města či obce.

<div style="margin-top: 2rem;"></div>

## Kam dál?

Příručka je rozdělena do sekcí, které vám pomohou v různých fázích vaší práce na MemoMapě.

  
   - <h3 style="margin-bottom: 0.3rem;">
     <a href="/services/memomap/handbook/sources/">1. Zdroje dat pro MemoMapu</a>
	 </h3>

	 Přehled databází obětí, archivů a dalších zdrojů, odkud můžete čerpat informace o osobách, místech a událostech.
		
		- <h4 style="margin-bottom: 0rem;">
		  <a href="/services/memomap/handbook/sources/#významné-české-databáze-obětí-holokaustu">České databáze obětí holokaustu</a>
		  </h4>
		- <h4 style="margin-bottom: 0rem;">
		  <a href="/services/memomap/handbook/sources/#významné-zahraniční-databáze-obětí-holokaustu">Zahraniční databáze obětí holokaustu</a>
		  </h4>
		- <h4 style="margin-bottom: 0rem;">
		  <a href="/services/memomap/handbook/sources/#další-online-zdroje-informací">Další online zdroje informací</a>
		  </h4>
		- <h4 style="margin-bottom: 0rem;">
		  <a href="/services/memomap/handbook/sources/#archivy-muzea-a-místní-paměťové-instituce">Archivy, muzea a paměťové instituce</a>
		  </h4> 
		- <h4 style="margin-bottom: 0rem;">
		  <a href="/services/memomap/handbook/sources/#historické-mapové-podklady-online-i-offline">Historické mapové podklady</a>
		  </h4>
	
   - <h3 style="margin-bottom: 0.3rem; margin-top: 4rem;">
	 <a href="/services/memomap/handbook/datatypes/">2. Typy dat v MemoMapě</a>
     </h3>

	 Přehled hlavních vrstev mapy a doplňkových dat, se kterými MemoMapa pracuje. Kapitola vysvětluje, jak se jednotlivé typy informací v aplikaci zobrazují, jak spolu souvisejí a jak se s nimi při tvorbě obsahu MemoMapy pracuje.

		- <h4 style="margin-bottom: 0rem;">
		  <a href="/services/memomap/handbook/datatypes/entities/">Osoby</a>
		  </h4>

		- <h4 style="margin-bottom: 0rem;">
		  <a href="/services/memomap/handbook/datatypes/points-of-interest/">Body zájmu</a>
		  </h4>

		- <h4 style="margin-bottom: 0rem;">
		  <a href="/services/memomap/handbook/datatypes/places-of-memory/">Místa paměti</a>
		  </h4>

		- <h4 style="margin-bottom: 0rem;">
		  <a href="/services/memomap/handbook/datatypes/incidents/">Incidenty</a>
		  </h4>

		- <h4 style="margin-bottom: 0rem;">
		  <a href="/services/memomap/handbook/datatypes/events/">Události</a>
		  </h4>

		- <h4 style="margin-bottom: 0rem;">
		  <a href="/services/memomap/handbook/datatypes/places/">Místa</a>
		  </h4>

		- <h4 style="margin-bottom: 0rem;">
		  <a href="/services/memomap/handbook/datatypes/media/">Média</a>
		  </h4>

		- <h4 style="margin-bottom: 0rem;">
		  <a href="/services/memomap/handbook/datatypes/story-maps/">Příběhové mapy</a>
		  </h4>

		- <h4 style="margin-bottom: 0rem;">
		  <a href="/services/memomap/handbook/datatypes/historical-map/">Historická mapa</a>
		  </h4>
 		  
</div>

<div style="margin-top: 6rem; padding: 1.5rem; border-top: 1px solid #ddd; display: flex; align-items: center; gap: 1.5rem;">

  <div style="max-width: 200px;">
  <a href="https://fondholocaust.cz/">
    {{< figure src="/images/nfoh_logo_cze_rgb_pozitiv-1-1600x572.jpg">}}
  </a>
  </div>

  <div style="flex: 1; font-size: 0.95rem; line-height: 1.5;">
    <b>Vznik této příručky podpořil Nadační fond obětem holocaustu.</b>
  </div>

</div>
