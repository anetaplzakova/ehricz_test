---
title: Holocaust.cz – Databáze obětí
layout: single
type: handbook
---

{{< intro >}}
{{< figure src="../../images/holocaust-cz-databaze.jpg" class="fig-float fig-right" >}}
Databáze obětí na portálu Holocaust.cz patří k nejrozsáhlejším českým online databázím lidí, kteří byli perzekvováni nebo zavražděni během holokaustu. Obsahuje informace o osobách, které žily na území dnešní České republiky nebo z něj byly deportovány a informace o osobách ze zahraničí (Rakousko, Německo, Nizozemsko), které prošly ghettem Terezín. Databáze je průběžně doplňována a propojuje řadu významných zdrojů včetně transportních listin a kartoték terezínského Ghetta. Databáze je průběžně obohacována o digitalizované archivní materiály a fotografie pocházející zejména ze sbírek českých archivů. 

Databáze obsahuje pouze údaje o osobách, které zahynuly. Informace o přeživších jsou dostupné pouze v interní databázi.{{< /intro >}}

<div style="margin-top: 4rem;"></div>

**Původce**: Institut Terezínské iniciativy, o.p.s.
	 </br>
**Odkaz**: https://www.holocaust.cz/databaze-obeti

<div style="margin-top: 4rem;"></div>

<div style="max-width: 40%; float: right; margin-left: 1rem; margin-bottom: 1rem; ">
  {{< figure src="../../images/holocaust-cz-zaznam.jpg" >}}
</div>

## Jak jsou data strukturovaná:

V detailu jednotlivé osoby se obvykle nacházejí tyto údaje:

- Jméno a příjmení (vč. variant a rodných jmen),
				 </br>
- Datum a místo narození,
				 </br>
- Bydliště podle registrace v Protektorátu (z podzimu roku 1941),
				 </br>
- Poslední bydliště před deportací (v případě Prahy včetně ulice a čísla domu),
				 </br>
- Transporty (číslo transportu, datum, výchozí místo, cílové místo),
				 </br>
- Osud osoby (výběrově také místo a datum úmrtí),
				 </br>
- Informace o rodinných příslušnících (výběrově),
				 </br>
- Skeny archivních dokumentů a fotografií, jsou-li k dispozici.
			
<div style="margin-top: 2rem;"></div>

## Jak se v databázi vyhledává:

Databáze umožňuje dva způsoby způsoby vyhledávání.

<div style="max-width: 40%; float: right; margin-left: 1rem; margin-bottom: 1rem; ">
  {{< figure src="../../images/holocaust-cz-vyhledavani-1.jpg" >}}
</div>

1. **Jednoduché vyhledávání (nejčastější):**
	
   Na hlavní stránce databáze lze zadat jméno, příjmení a další základní údaje. 

   Pokud se jedná o běžné jméno, doporučuje se přidat rok narození nebo obec. Obecně platí, že detailnější vyhledávání poskytne relevantnější výsledky, vyplatí se ale kombinovat detailní vyhledávání s širšími dotazy, abychom se nepřipravili o výsledky – pokud ve vyhledávání nenajdeme Josefa Abelese z Pardubic narozeného v roce 1881, je vhodné zkusit méně detailní dotaz.


2. **Pokročilé vyhledávání:**

   Kombinuje základní vyhledávání v konkrétních polích záznamu a filtrování podle místa věznění.
   
<div style="max-width: 50%; float: left; margin-right: 1rem; margin-bottom: 1rem; ">
  {{< figure src="../../images/holocaust-cz-vyhledavani-2.jpg" >}}
</div>


   <div style="margin-top: 2rem;"></div>

