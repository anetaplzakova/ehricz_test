---
title: Yad Vashem – Central Database of Shoah Victims' Names
layout: single
type: handbook
---

{{< intro >}}
{{< figure src="../../images/yad-vashem-databaze.jpg" class="fig-float fig-right" >}}

Centrální databáze jmen obětí šoa čerpá ze svědectví, archivních dokumentů i oficiálních záznamů. Obsahuje více než 4,8 milionu jmen těch, kteří zahynuli během holokaustu a je největší mezinárodní databází svého druhu. Záznamy zahrnují také naskenované dokumenty, například transportní seznamy, dokumenty táborové evidence i materiály ze stovek archivů a paměťových institucí po celém světě. Specifickým typem dokumentu jsou takzvané Pages of Testimony, tedy přímá svědectví informující o osudu konkrétních osob během holokaustu.

{{< /intro >}}

<div style="margin-top: 4rem;"></div>

**Původce:** Yad Vashem, Izrael
	 </br>
**Odkaz:** https://yvng.yadvashem.org

<div style="margin-top: 4rem;"></div>

## Jak jsou data strukturovaná
<div style="max-width: 55%; float: right; margin-right: 1rem; margin-bottom: 1rem;">
  {{< figure src="../../images/yad-vashem-zaznam.jpg" >}}
</div>

Databáze Yad Vashem zahrnuje několik typů údajů, které vycházejí z archivních dokumentů, transportních seznamů, kartoték ghett, evidencí koncentračních táborů a přímých svědectví, ale také z databází jiných původců.

Detail záznamu osoby se liší dle využitého zdroje, ale z většiny obsahuje následující informace:
</br>
- Jméno a příjmení (včetně variant),
</br>
- Datum a místo narození a úmrtí,
</br>
- Poslední známé bydliště nebo místo pobytu před deportací,
</br>
- Údaje o transportech (datum, místo, číslo transpotu),
</br>
- Informace o osudu osoby (okolnosti úmrtí, místo, rok),
</br>
- Skeny dokumentů a fotografií, pokud jsou k dispozici (například formuláře svědectví, transportní seznamy, další archivní dokumenty),
</br>
- Geografické údaje převzaté z míst pobytu a věznění zanesené do mapy.
			
<div style="margin-top: 4rem;"></div>

## Jak se v databázi vyhledává:

Do hlavního vyhledávacího řádku lze zadat jméno nebo příjmení a údaj o místě (pobytu nebo věznění). Vyhledávání lze dále zpřesnit zadáním údajů do konkrétních polí detailního vyhledávacího formuláře.

Vyhledávání zohledňuje různé varianty zápisu jmen (například Ludvík / Ludwig) a není tedy nutné jednotlivé varianty prohledávat zvlášť.

Výsledkem vyhledávání je seznam osob, každé jméno na seznamu je možné rozkliknout a prohlédnout detail záznamu včetně připojených dokumentů.

<div style="max-width: 90%; float: left; margin-left: 1rem; margin-bottom: 1rem; ">
  {{< figure src="../../images/yad-vashem-vyhledavani-1.jpg" >}}
</div>




